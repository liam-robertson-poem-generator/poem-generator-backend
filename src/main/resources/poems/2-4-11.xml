<poem>
<title>A Republic
</title>
<author>Peter McCarey</author>
<text>In a beginnin wiz a bee
An en er wiz us buzz buzz
Self-propelled burrs at blurrs and birls
A warlful o buds an honey buns
An bulbs are vaporisers skooshin
Flooers in ur bubs
Till burrs an buds come up wi feathered birds
That wowffs the bugs
'Annatz wht comes o phonetic
Manipulation', Plato blubs.
'When ah builds the burgs
Aw the poets'll be oot oan thr bums
Na mair Burns, I'll be writin aw the blurbs'
(As bul gates bungs him
A wee back-hander).</text>
</poem>